# پنل توسعه‌دهندگان 

کدها تمایل به خطا دارند. شما (اگر [ربات](https://en.wikipedia.org/wiki/Bender_(Futurama)) نباشید) معمولا در کدهایی که می‌نویسید خطاهایی تولید می‌کنید. 

در مرورگر کاربران به طور پیش‌فرض نمی‌توانند خطاها را ببینند. در نتیجه اگر اشکالی در اسکریپت بوجود آید، ما نمی‌توانیم ببنیم که خطا در چه بخشی بوجود آمده و آن را درست کنیم. 

به منظور دیدن خطاها و بسیار امکانات دیگر درباره اسکریپت‌ها، بخشی تحت عنوان developer tools در مرورگرها قرار داده شد. 

بسیاری از توسعه‌دهندگان از Chrome و Firefox استفاده می‌کنند چراکه بهترین developer tools را دارا هستند. دیگر مرورگرها نیز developer tools ارائه می‌کنند که بعضا دارای ویژگی‌های خاصی نیز هستند، ولی معمولا این تلاش سایز مرورگرها برای پیشی گرفتن از Chrome و Firefox هست. در نتیجه معمولا توسعه‌دهندگان یک مرورگر را به عنوان مرورگر محبوب خود انتخاب می‌کنند و در صورتی که مشکلی خاصِ یک مرورگر وجود داشت، از مرورگری دیگر برای آن مورد خاص استفاده می‌کنند. 

ابزارهای توسعه (developer tools) قدرتمند هستند. آنها ویژگی‌های بسیاری دارند. برای شروع یاد می‌گیریم که چطور آنها را باز کنیم و به خطاها نگاهی می‌اندازیم، همینطور دستورات جاوا اسکریپت را اجرا می‌‌کنیم. 

## Google Chrome

این صفحه [bug.html](bug.html) را باز کنید. 

یک خطای جاوا اسکریپتی در کد اسکریپت این صفحه وجود دارد که از چشمان کاربران پنهان است. به همین منظور پنل توسعه‌دهندگان را باز می‌کنیم تا آن را ببینیم. 

کلید `F12` را فشار دهید یا اگر در سیستم‌عامل Mac هستید کلیدهای `cmd + opt + j` را بفشارید. 

پنل توسعه‌دهندگان به صورت پیش‌فرض روی تب Console باز می‌شود و شما چیزی شبیه به این را باید ببینید : 

![chrome](chrome.png)

ظاهرا دقیق این پنل بر اساس نسخه Chrome تغییر می‌کند ولی در نهایت چیزی شبیه به این خواهد بود. 

- در اینجا می می‌توانیم خطایی به رنگ قرمز ببینیم. در این اینجا اسکریپت ما دارای دستوری ناشناخته به نام "lalala" است. 

- در سمت راست لینک قابل کلیکی وجود دارد که عنوان آن `bug.html:12` است که نشان دهنده محل وقوع خطا است. 

در زیر پیام خطا، یک علامت `<` به رنگ آبی وجود دارد.در اینجا ما می‌توانیم دستورات جاوا اسکریپتی بنویسم. با فشردن `Enter` این دستورات اجرا می‌شوند (`Shift + Enter` برای نوشتن دستورات در چند خط). 

تا اینجا می می‌توانیم خطاها را ببینیم و این برای شروع کافی است. ما در آینده به این پنل، به منظور رفع خطاها (Debugging) دوباره سر خواهیم زد. 

## مرورگر Firefox ، Edge و دیگر مرورگرها  

بیشتر مرورگرها از کلید `F12` برای باز کردن developer tools استفاده می‌کنند. 

ظاهر و حس کار با این پنل‌ها بسیار مشابه است. زمانی که کار با یکی از آنها را فرا بگیرید، می‌توانید به راحتی از دیگری استفاده کنید. 

## Safari

این مرورگر (که فقط در سیستم عامل Mac و نه در Windows و Linux) در اینجا مقداری متفاوت است و ابتدا باید ویژگی Developer menu را فعال کنیم. 

به Preferences رفته و به تب Advanced بروید و تیک مربوط به Developer menu را در پایین فعال کنید. 

![safari](safari.png)

حالا `cmd + opt + c` می‌‌تواند پنل توسعه دهندگان را باز کند. 

## ورودی چند خطی

معمولا زمانیکه چند خط کد وارد می‌کنیم و سپس `key:Enter` را می‌زنیم، آن کد اجرا می‌شود.
برای ورود چند خط کد و سپس اجرای آنها از کلید `key:Shift+Enter` استفاده نمایید.

## خلاصه

- Developer tools به ما امکان مشاهده خطاها، آزمایش متغیرها و امکانات بسیار دیگری را می‌دهد. 

- از طریق کلید `F12` در بیشتر مرورگرها در Windows باز می‌شود. Chrome در Mac با کلیدهای `cmd + opt + j` باز می‌شود و Safari با `cmd + opt + c` (که ابتدا نیاز به فعال‌سازی دارد) 

حال که محیط مناسب برای کار با جاوا اسکریپت را آماده کردیم، در بخش بعدی بیشتر با جاوا اسکریپت آشنا خواهیم شد. 
