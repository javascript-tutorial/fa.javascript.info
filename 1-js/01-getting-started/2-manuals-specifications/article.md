
# کتابچه راهنما و مشخصات (Specification)

این کتاب یک آموزش است. هدف آن کمک به شما برای یادگیری تدریجی زبان است. اما وقتی با مبانی پایه‌ای آشنا شدید، به منابع دیگری نیاز خواهید داشت.

## مشخصات (Specification)

[ECMA-262 specification](https://www.ecma-international.org/publications/standards/Ecma-262.htm) شامل عمیق‌ترین، دقیق‌ترین و رسمی‌ترین اطلاعات در جاوااسکریپت است که زبان را تعریف می‌کند.

اما در ابتدا اگر بخواهیم آنقدر رسمی و دقیق باشیم، درک این زبان سخت می‌شود. بنابراین اگر به منبع اطلاعات قابل اعتماد در مورد جزئیات این زبان نیاز دارید، specification بهترین مکان است. اما برای استفاده روزمره مناسب نیست.

یک نسخه جدید از specification هر سال منتشر می‌شود. میان این انتشارها، آخرین مشخصات در <https://tc39.es/ecma262> است.

برای آگاهی از ویژگی‌های به روز که تقریبا استاندارد هستند، به <https://github.com/tc39/proposals> مراجعه کنید.

همچنین اگر در حال توسعه پروژه در سمت مرورگر هستید، اطلاعات دیگری در [بخش دوم آموزش](info:browser-environment) ارائه شده است.

## دفترچه راهنما

- **MDN (Mozilla) JavaScript Reference** یک راهنمای اصلی با مثال‌ها و اطلاعات دیگر است. خوب است که به عمق اطلاعات در مورد توابع زبان و متدها و غیره وارد شوید.

    می‌توانید آنرا در <https://developer.mozilla.org/en-US/docs/Web/JavaScript/Reference> پیدا کنید. 

اگرچه اغلب اوقات بهتر است که بجای آن، جستجویی در اینترنت انجام دهید. در عبارت مورد جستجوی خود "[موضوع مورد نظر] MDN" را قرار دهید. مثلا، <https://google.com/search?q=MDN+parseInt> برای جستجو در رابطه با تابع `parseInt`.

## جداول سازگاری

جاوااسکریپت یک زبان در حال توسعه است، ویژگی‌های جدید به طور منظم به آن اضافه می‌شوند.

برای دیدن پشتیبانی مرورگر و بقیه‌ی موتورها این‌ها را ببینید:

- <http://caniuse.com> جدولی بر اساس پشتیبانی خواص. فرضاً برای دیدن اینکه کدام موتورها توابع مدرن  رمزنگاری را پشتیبانی می‌کند به <http://caniuse.com/#feat=cryptography> مراجعه کنید.
- <https://kangax.github.io/compat-table> جدولی با ویژگی‌های زبان و موتورهایی که قابلیت پشتیبانی آنها را دارند یا ندارند.

تمام این منابع در توسعه و برنامه‌نویسی‌ در زندگی واقعی مفید هستند چرا که بسیاری اطلاعات ارزشمند درباره جزئیات زبان، پشتیبانی آن‌ها و غیره را دارند.

این صفحه را وقتی به اطلاعات عمیق درباره یک ویژگی خاصی نیاز داشتید به یاد آورید.